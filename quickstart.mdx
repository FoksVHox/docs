---
title: Quickstart
description: Få SwiftFleet i gang på få minutter efter kontooprettelse.
---
Denne guide dækker de grundlæggende trin, du skal gennemføre for at komme i gang med SwiftFleet, efter din konto er blevet oprettet.

## Kom ind i SwiftFleet
Når din konto er oprettet, modtager du en e-mail med et link til at aktivere kontoen. Her bliver du bedt om at vælge et kodeord og kan samtidig opdatere dine kontooplysninger.

## Registrer din flåde
Det næste trin er at registrere dine køretøjer. Hvert køretøj oprettes ved hjælp af dets nummerplade, hvorefter SwiftFleet automatisk henter relevante data fra Motorregistret i Danmark.

Hvis et køretøj ikke kan findes, kan det registreres manuelt.

<Info>
Systemet opdaterer automatisk dine køretøjsdata én gang om ugen baseret på oplysninger fra Motorregistret, så du altid har adgang til korrekte og ajourførte informationer.
</Info>

## Tilføj dine kunder
Før du kan oprette leveringer, skal du tilføje de kunder, som skal modtage dem. En kunde oprettes med navn og adresseoplysninger, og kan desuden have tilknyttede kontaktoplysninger og et standard leveringsnotat.

For hver kunde skal du angive følgende oplysninger:

- **Navn** (påkrævet)
- **Adresse**, **by**, **postnummer** og **land** (alle påkrævede)
- **Standard leveringsnotat** (valgfrit)
- **E-mailadresse** og **telefonnummer** (valgfrit)
- **Ekstern ID**, hvis kunden også findes i et eksternt system (valgfrit)

Kunderne bruges som modtagere, når du opretter leveringer, og gør det muligt at genbruge oplysninger på tværs af ruter.
## Planlæg leverancer
Når dine kunder er oprettet, kan du begynde at oprette leveringer til dem. En levering knytter sig til én kunde og angiver, hvad der skal leveres og hvornår.

For hver levering skal du angive følgende:

- **Kunde** (vælges fra listen over eksisterende kunder)
- **Eksternt ID** (valgfrit, bruges til integration eller reference)
- **Dato** for levering
- **Tidsinterval**, hvis leveringen skal ske inden for et bestemt tidsrum
- **Leveringsnotat** (valgfrit)

<Info>
    Hvis du tilføjer et leveringsnotat direkte på leveringen, vil det overskrive det standard notat, der er angivet på kunden – men kun for den pågældende levering.
</Info>

Når leveringen er oprettet, kan den bruges i ruteplanlægningen. Du kan oprette flere leveringer ad gangen eller opdatere dem løbende efter behov.

## Planlæg og optimer ruter
Når dine leveringer og køretøjer er oprettet, kan du begynde at planlægge ruter. Det gøres ved at vælge en dato, tilknytte de relevante leveringer og angive, hvilke køretøjer der skal benyttes.

SwiftFleet beregner herefter den mest hensigtsmæssige rute baseret på leveringsadresser, tidsvinduer, køretøjernes kapacitet og andre relevante forhold.

Du starter ved at gå til **Ruter > Planlægning**, vælger den ønskede dato og tilføjer de leveringer, der skal køres. Dernæst vælger du et eller flere tilgængelige køretøjer og klikker på **"Optimer rute"**. Systemet genererer automatisk en rute, som du efterfølgende kan justere manuelt, hvis der er behov.

Når ruten er godkendt, kan den enten sendes videre til chaufføren eller følges i realtid via overvågningsmodulet.
