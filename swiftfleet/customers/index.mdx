---
title: Introduktion
description: Læs hvordan kunder fungerer i SwiftFleet og hvordan de bruges i planlægningen.
---

## Hvad bruges kunder til?
Kunder i SwiftFleet repræsenterer de destinationer, som dine leveringer sendes til. De fungerer som en grundlæggende enhed i planlægningsarbejdet og gør det muligt at genbruge kontakt- og adresseoplysninger på tværs af leveringer og ruter.

Når du opretter en levering, vælger du en eksisterende kunde, som leveringen skal tilknyttes. Det sparer tid og minimerer risikoen for fejlindtastninger. Derudover kan du angive et standard leveringsnotat, som automatisk tilføjes nye leveringer til kunden – med mulighed for at overskrive det, når nødvendigt.

Kundens adresse anvendes direkte i ruteplanlægningen og har derfor betydning for den samlede optimering og kørsel.

## Oplysninger for hver kunde
- **Navn** (påkrævet)
- **Adresse**, **postnummer**, **by**, **land** (alle påkrævet)
- **E-mailadresse** og **telefonnummer** (valgfrit)
- **Standard leveringsnotat** (valgfrit)
- **Eksternt ID** (valgfrit, bruges til integrationer)

## Administration af kunder

Du kan tilgå kundelisten via menuen **Kunder**. Her kan du:

- Oprette nye kunder
- Redigere eksisterende oplysninger
- Slette kunder, som ikke længere anvendes
- Søge og filtrere på navn, by eller ekstern ID

<Info>
Kunder, der er i brug på eksisterende leveringer eller ruter, kan ikke slettes, før de er fjernet fra tilknytningerne.
</Info>